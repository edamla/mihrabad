---
layout: post
title:  "Hasan Basri Bilgin"
categories: [ Mihrabad Yayınları, Hasan Basri Bilgin, ]
image: assets/images/md-image/yazarlar/hbbilgin.jpg
myazar: true
blog: false
---

1945 yılında Isparta’da dünyaya geldi. Edebiyat hocası, meşhur edebiyat tarihçisi Nihad Sâmi Banarlı’ydı. Banarlı’nın, “bir yarışma sonrası” 23 Ocak 1968 tarihinde o günkü Yeni Sabah gazetesinin Meydan isimli dergisinde yazdığı; “Türkçenin eşsiz nesir dilini gayet akıcı ve tesirli bir üslupla kullanıyor.” övgüsü ve bizzat teşvikiyle edebiyat hayatına başladı. İlk eseri; Damla Yayınevi’nin yayımladığı; aşk ve inanç temasını işleyen Çakıl Taşları idi. Sebebi belirsiz uzun süreli bir kalem suskunluğunun ardından 2006 yılında tekrardan yazı hayatına dönüp aşağıdaki eserleri kaleme aldı:

Bu Topraklarda Güller Kırmızı Açar Paşam, Bir Ulu Destan 1915 Çanakkale, Fatih 1453, Efe Türk Yavuz Han, Yalnız Hünkâr 2’nci Abdülhamid, Ebu Zer, Samsat Yıldızı Safvan, Geçmişten Geleceğe Türkler, Paylaşım Medeniyeti, Yaşamak Ödev Yaşatmak İbadet, Aşkın Mihrabı Yusuf. Yazar, edebî ve tarihî çalışmalarına aralıksız devam ediyor.