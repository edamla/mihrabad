---
layout: post
title:  "KIŞ BEBEĞİ"
categories: [ Mihrabad Yayınları, Murat Başaran, ]
image: assets/images/md-image/eserler/kisbebegi.png
mlink: https://www.damlayayinevi.com.tr/kis-bebegi
meser: true
blog: false
---

– Aşk mı, dedi kadın. Sanki Yavuz âşık olamazmış gibi!
– Aşk, dedi Yavuz. Yaşadığıma, daha doğrusu hissettiğime ilk anda ben de isim koyamadım. Ama olsa olsa aşk olurdu bunun adı. Çünkü iptal oldum bir anda. Bir anda bir duygunun potasında eridim âdeta. Eridim ve bittim. Kadın dikkat kesildi. Dinlediğini açıkça belli etti ve sanki her hâliyle “Anlat, eğer aşkı anlatacaksan acele et.” der gibiydi. Yavuz “Artık anlatmayacağım.” Deyip kalksa, gelmek için bu kadar inat eden kadın neredeyse onu durduracak ve konuşmasını tamamlamasını rica edecekti. Bu durum Yavuz’a bir anda fazlaca güven duygusu verdi ve her hâline yansıdı.
Kadın zekiydi.
– Aslında bana ne. Bu saatten sonar aşk… Ve ustaca umursamaz tavrını takındı hemen. Yavuz avucunun içinde hissettiği bir şansı kaçırmak üzere olduğunu anlayıp konuşmaya başladı hemen…