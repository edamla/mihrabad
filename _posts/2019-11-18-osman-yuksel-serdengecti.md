---
layout: post
title:  "OSMAN YÜKSEL SERDENGEÇTİ"
categories: [ Mihrabad Yayınları, Abdurrahman Balcıoğlu, ]
image: assets/images/md-image/eserler/serdengecti.png
meser: true
mlink: https://www.damlayayinevi.com.tr/osman-yuksel-serdengecti
blog: false
---

Zor yılların çelik iradeli ismi Osman Yüksel Serdengeçti, üstünde yaşadığımız mübarek toprakların geleneklerine bağlı, inançlı ve kararlı öncülerindendir. Gönlü memleket hasretiyle dolu, yüreğinde Allah, vatan, bayrak ve memleket sevdası taşıyan bir ahlâk, fazilet ve ideal adamıdır. Ömrünü zulme, haksızlığa ve baskıya karşı direnerek taçlandıran, Toros kırlarının havasını solumuş olan Osman Yüksel, düzensiz çıkardığı Serdengeçti mecmuasıyla özdeşleşmiş bir karakter numunesiydi. Maneviyattan uzaklaştırılmak istenen nesillerin destanını binbir zulme uğrayarak yazan bu soylu ses, kalemini erdemli bir dünyada yaşamak ve zulme uğrayan mazlum insanlar için kullandı.
Mahpusluktan mebusluğa giden yolda ilerlerken bazen kah›r bazen ikbal gören ve fırtınalı bir hayatı yaşayan bu dava adamı, bazı kişilerce horlanan millî ve manevi değerlerimize heyecanla sahip çıkan yürekli bir millî kahramandı. Serdengeçti, pervasız karakteri ve hırçın mizacı ile hayata mizah gözüyle bakan çelebi kişiliğiyle gönüllerde taht kurmuştu. Büyük milletimizin hiç unutmadığı ve aziz hatırasını her zaman şerefle yaşattığı bir şair, yazar ve düşünce adamıdır. Hakkın müdafaası ile dolu bu çileli ve kutlu hayatı, yakın dostlarından merhum Abdurrahim Balcıoğlu anlatıyor. Bazen gülerek bazen de hüzünle okuyacağınız kitap, sizi yakın tarihte yaşanmış ibretli olayların arasında dolaştıracaktır.