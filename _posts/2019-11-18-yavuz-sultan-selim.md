---
layout: post
title:  "YAVUZ SULTAN SELİM"
categories: [ Mihrabad Yayınları, Talip Arışahin, ]
image: assets/images/md-image/eserler/yavuzsultanselim.png
mlink: https://www.damlayayinevi.com.tr/yavuz-sultan-selim
meser: true
blog: false
---

Yavuz Sultan Selim, Osmanlı Devleti’nin en kudretli, geniş ufuklu ve büyük padişahlarındandır. Onun kısa zamanda yaptığı işler, kazandığı zaferler ve elde ettiği başarılar, olağanüstü derecededir. Dedesi Fatih Sultan Mehmed gibi âlimlere çok büyük saygı gösteren ve gece gündüz kitap okuyup bilgisini arttıran Yavuz, sanatkâr yönüyle de temayüz etmiş, hafızalarda yer eden şiirlere imza atmıştır.
Yavuz, Anadolu’da huzur ve birliği sağlamasıyla, Çaldıran ve Ridaniye zaferleriyle, Güneydoğu illerini Osmanlı’ya bağlamasıyla, Arap İslâm ülkelerini imparatorluk topraklarına katmasıyla Suriye ve Mısır topraklarını fethetmesiyle bir cihan padişahı olduğunu göstermiştir. 50 yıllık kısa ömründe 8 yıl saltanat süren, padişahlığı döneminde Devlet-i Âliye’yi şahlandıran ve Osmanlı’ya “İslâm dünyasının liderliği”ni kazandıran Yavuz’un hayatını Talip Arışahin’in kaleminden okuyacaksınız.
Yazar bu eserinde, Yavuz’un doğumundan başlayarak çocukluğunu, delikanlılık yıllarını, aldığı eğitimi, hocalarını, şehzadelik dönemini, fizikî ve ruhî portresi ile birlikte sağlam kişiliğini anlatıyor. İsyanların üstüne gidip püskürten, ayaklanmaları bastıran, fitne odaklarının faaliyetlerini kudretli şahsiyetiyle durduran Yavuz’un, Osmanlı’ya ka-zandırdığı ‘Halifelik’ müessesesine verdiği büyük değer “Hâdim’ül Haremeyn” ifadesiyle kendisini buluyor.