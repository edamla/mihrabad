---
layout: kisi
permalink: "/ismail-doruk/"
title:  "İsmail Doruk (Bülbül)"
# musics : [[ name , "duration" , filename]]
music: true
musics: [  [Veladet Bahri ve Dua , "08:55" , 46-ismail-doruk/1],
            [Nalkesen İsmail Doruk Kaside , "08:55" , 46-ismail-doruk/2]]
# pdfs : [[name, filename]]
pdf: false
pdfs: []
image: assets/images/md-image/sahsiyetler/ismail-doruk.jpg
sahsiyetler: true
bookname: "KUR’AN TİLÂVETİ VE TÜRK TAVRI"
book-image: "turk-tavri/turk-tavri-1.png"
---

1 Şubat 1929’da Eskişehir’de doğdu. Babası Selim Sırrı Efendi, annesi Şerife Hanımdır. Küçük yaşlarında babasını kaybeden İsmail Doruğu annesi Şerife Hanım İlkokuldan sonra sanat okuluna yönlendirdi. Kabına sığmaz, yaramaz bir çocuk olduğundan okul iyi gitmedi. Annesi, belki sakinleşir diye ilk delikanlılık yıllarında onu evlendirdi sonra da askere uğurladı. 
Askerden dönünce 1955 senesinde Eskişehir Şeker Fabrikası’nda çalışmaya başladıysa da düzenli işe bir türlü alışamadı. Düğünde, bayramda şarkı, türkü, gazel söylerken sesinin fevkaladeliği fark edildi. Düğün, dernek programlarında aranmaya başlandı. Sesi sayesinde dini alanda da bir şeyler yapabilirdi, merakı da vardı ama hafızlığı olmadığı gibi, Kur’an okuma, tâlim, tecvit gibi şeylerden de haberi yoktu. Sermaye sadece harika bir sesten ibaretti.
